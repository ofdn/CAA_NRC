1. CAA ᱪᱮᱫ?
Citizen Amendment Act ᱫᱚ ᱯᱟᱠᱤᱥᱛᱟᱱ, ᱵᱟᱝᱞᱟᱫᱮᱥ ᱟᱨ ᱟᱯᱷᱜᱟᱱᱤᱥᱛᱟᱱ ᱨᱤᱱ ᱛᱤᱱᱟᱹᱝᱜᱟᱱ ᱟᱥᱨᱟ ᱦᱟᱠᱟᱱ ᱞᱮᱠᱷᱟᱥᱤᱫ (minority) ᱜᱩᱴ ᱦᱚᱲ ᱠᱚ ( ᱥᱩᱢᱩᱝ ᱦᱤᱱᱫᱩ, ᱥᱤᱠᱷ, ᱡᱮᱭᱱ, ᱯᱟᱨᱥᱤ ᱟᱨ ᱠᱤᱨᱤᱥᱛᱟᱱ) ᱱᱟᱹᱜᱟᱹᱨᱭᱤᱭᱟᱹ (citizen) ᱦᱩᱭᱩᱜ ᱨᱮᱱᱟᱜ ᱫᱟᱣ ᱮ ᱮᱢᱟᱠᱚᱣᱟ ᱾

2. ᱯᱩᱥᱴᱟᱹᱣ ᱟᱱᱟᱴ
ᱢᱩᱥᱞᱟᱹ ᱠᱚ ᱫᱚ ᱥᱩᱢᱩᱝ ᱫᱷᱚᱨᱚᱢ ᱠᱷᱟᱹᱛᱤᱨ ᱛᱮ ᱱᱚᱶᱟ ᱫᱟᱣ ᱵᱟᱝᱠᱚ ᱧᱟᱢᱟ ᱾ ᱵᱮ-ᱟᱹᱭᱤᱱ ᱟᱥᱨᱟ ᱦᱟᱠᱟᱱ ᱠᱚᱣᱟᱜ ᱥᱩᱛᱩᱨ ᱫᱚ ᱥᱩᱢᱩᱝ ᱯᱮᱭᱟ ᱫᱤᱥᱚᱢ ᱢᱟᱹᱫᱽ ᱨᱮᱜᱮ ᱾ ᱥᱨᱤᱞᱚᱝᱠᱟ, ᱢᱤᱭᱟᱸᱢᱟᱨ ᱟᱨ ᱱᱮᱯᱟᱞ ᱮᱢᱟᱱ ᱫᱚ ᱞᱤᱥᱴᱤ ᱨᱮ ᱵᱟᱹᱱᱩᱜᱼᱟ ᱾

3. ᱱᱚᱸᱰᱮ ᱟᱱᱟᱴ ᱚᱠᱟᱨᱮ ?
ᱟᱵᱚᱣᱟᱜ ᱥᱚᱢᱵᱤᱫᱷᱟᱱ ᱞᱮᱠᱟᱛᱮ ᱵᱷᱟᱨᱚᱛ ᱫᱚ ᱢᱤᱫᱴᱟᱝ ᱥᱟᱝᱜᱮ ᱫᱷᱚᱨᱚᱢ ᱟᱱᱟᱜ ᱫᱤᱥᱚᱢ ᱠᱟᱱᱟ ᱾ ᱢᱮᱱᱫᱚ ᱫᱷᱚᱨᱚᱢ ᱤᱫᱤ ᱠᱟᱛᱮ ᱦᱚᱲᱠᱚ ᱛᱟᱞᱟᱨᱮ ᱦᱟᱹᱯᱟᱹᱴᱤᱧ ᱵᱟᱝ ᱦᱩᱭ ᱫᱟᱲᱮᱭᱟᱜᱼᱟ ᱾ ᱚᱱᱟᱛᱮ ᱢᱩᱥᱞᱟᱹ ᱠᱚ ᱚᱰᱚᱠ ᱜᱤᱰᱤ ᱥᱚᱢᱵᱤᱫᱷᱟᱱ ᱨᱮᱱᱟᱜ ᱨᱟᱭ ᱵᱟᱝ ᱠᱟᱱᱟ ᱾

4. ᱴᱚᱴᱷᱟ ᱟᱱᱟᱴ
ᱥᱩᱢᱩᱝ ᱯᱟᱠᱤᱥᱛᱟᱱ, ᱵᱟᱝᱞᱟᱫᱮᱥ ᱟᱨ ᱟᱯᱷᱜᱟᱱᱤᱥᱛᱟᱱ ᱠᱷᱚᱱ ᱟᱥᱨᱟᱦᱟᱠᱟᱱ ᱠᱚ ᱫᱟᱣ ᱮᱢᱟᱠᱚ ᱨᱮᱱᱟᱜ ᱡᱚᱛᱷᱟᱛ ᱚᱡᱮ ᱵᱟᱹᱱᱩᱜᱼᱟ ᱾ ᱱᱚᱶᱟ ᱟᱢᱮᱱᱰᱢᱮᱱᱴ ᱨᱮᱱᱟᱜ ᱩᱱᱩᱭᱦᱟᱹᱨ ᱠᱚᱪᱞᱚᱸᱰ ᱥᱟᱢᱟᱝᱮᱫ ᱞᱮᱠᱷᱟᱥᱤᱫ ᱜᱩᱴ ᱾ ᱮᱱᱠᱷᱟᱱ ᱥᱨᱤᱞᱚᱝᱠᱟ ᱨᱤᱱ ᱛᱟᱢᱤᱞ, ᱢᱤᱭᱟᱸᱢᱟᱨ/ᱵᱚᱨᱢᱟ ᱨᱤᱱ ᱨᱚᱦᱤᱝᱜᱤᱭᱟ, ᱱᱮᱯᱟᱞ ᱨᱤᱱ ᱜᱚᱨᱠᱷᱟ, ᱪᱟᱭᱱᱟ ᱨᱤᱱ ᱩᱭᱜᱷᱚᱨ ᱟᱨ ᱯᱟᱠᱤᱥᱛᱟᱱ ᱨᱤᱱ ᱚᱦᱢᱚᱫᱤᱭᱟᱹ ᱠᱚ ᱵᱟᱨᱚᱱ ᱪᱮᱫᱟᱜ? ᱟᱢᱮᱱᱰᱢᱮᱱᱴ ᱨᱮ ᱱᱚᱶᱟ ᱠᱚ ᱵᱟᱵᱚᱫᱽ ᱵᱟᱝ ᱚᱞ ᱟᱠᱟᱱᱟ ᱾

5. ᱟᱨ NRC?
National Register of Citizens (NRC) ᱮᱛᱚᱦᱚᱵ ᱟᱥᱟᱢ ᱨᱮ ᱞᱟᱹᱜᱩᱭᱮᱱᱟ ᱾ ᱦᱚᱲ ᱟᱠᱚᱨᱤᱱ ᱦᱟᱯᱲᱟᱣ ᱠᱚ ᱵᱟᱵᱚᱫᱽ ᱥᱟᱹᱠᱷᱤ ᱥᱟᱠᱟᱢ ᱥᱚᱫᱚᱨ ᱦᱩᱭᱟᱫ ᱠᱚᱣᱟ ᱾ ᱢᱟᱨᱮ ᱱᱟᱹᱜᱟᱹᱨᱤᱭᱟᱹ ᱠᱚ ᱞᱟᱹᱜᱤᱫ ᱦᱚᱸ ᱥᱟᱹᱠᱷᱤ ᱥᱟᱠᱟᱢ ᱧᱟᱢ ᱟᱸᱴ ᱜᱮᱭᱟ ᱾ ᱚᱱᱟᱛᱮ ᱱᱟᱹᱜᱟᱹᱨᱤᱭᱟᱹ ᱠᱚ ᱦᱚᱸ NRC ᱠᱷᱚᱱ ᱠᱚ ᱵᱷᱮᱜᱮᱫ ᱫᱟᱲᱮᱭᱟᱼᱟ ᱾ ᱟᱥᱟᱢ ᱨᱮ ᱑᱙ ᱜᱮᱥᱟᱥᱟᱭ ᱦᱚᱲ ᱞᱤᱥᱴᱤ ᱠᱷᱚᱱ ᱠᱚ ᱵᱷᱮᱜᱮᱫ ᱟᱠᱟᱱᱟ ᱾

6. NRC ᱟᱨ CAA: ᱡᱚᱲ ᱵᱤᱯᱚᱫᱽ?
ᱱᱤᱛ ᱢᱤᱫ ᱵᱷᱟᱨᱚᱛᱤᱭᱟᱹ ᱱᱟᱹᱜᱟᱹᱨᱤᱭᱟᱹ NRC ᱠᱷᱚᱱ ᱵᱷᱮᱜᱮᱫ ᱠᱟᱛᱮ ᱦᱚᱸ ᱢᱩᱥᱞᱟᱹ  ᱵᱟᱝᱠᱟᱱ ᱠᱷᱟᱱᱮ CAA ᱦᱚᱛᱮᱛᱮ ᱱᱟᱹᱜᱟᱹᱨᱤᱭᱟᱹᱜ ᱨᱮᱱᱟᱜᱼᱮ ᱱᱮᱦᱚᱸᱨ ᱫᱟᱲᱮᱭᱟᱜᱼᱟ ᱾ ᱢᱮᱱᱠᱷᱟᱱ ᱩᱱᱤ ᱢᱩᱥᱞᱟᱹᱭ ᱦᱩᱭ ᱠᱚᱜ ᱠᱷᱟᱱ CAA ᱵᱷᱟᱨᱚᱛᱤᱭᱟᱹ ᱱᱟᱹᱜᱟᱹᱨᱤᱭᱟᱹ ᱵᱟᱭ ᱮᱢᱟᱭᱟ ᱾
